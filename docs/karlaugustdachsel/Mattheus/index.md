## HET EVANGELIE VAN MATTHEUS.

Voor hem, die de gehele Heilige Schrift voor Gods Woord houdt, is het zeer liefelijk, dat Mattheus meteen op het Oude Testament volgt. Boven alle EvangeliÃ«n wijst hij doorgaans, nu eens duidelijker dan weer meer bedekt, naar het Oude Testament, hoe de geschiedenis van Christus tot in de schijnbaar kleinste bijzonderheden daar is voorzegd en voor afgebeeld. Wilt gij dit Evangelie duidelijk beschouwen, zo verplaats u in de geest naar Palestina, in de plaats van een naar waarheid zoekende, van een heilbegerige Jood, die de voorzeggingen van het Oude  Testament  omtrent  zijn  Messias  kent  en  gelooft,  naar  de  vervulling  waarvan  hij verlangt, die allerlei tegenspraak tegen Jezus gehoord heeft, en wie nu door Mattheus wordt betuigd: "Hij is gekomen! Jezus is onze Messias, en door ons de Heiland van de gehele wereld. "

